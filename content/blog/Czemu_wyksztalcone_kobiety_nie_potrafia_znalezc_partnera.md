+++
date = '2025-11-09T11:54:53+01:00'
draft = false
title = 'Dlaczego wykształcone kobiety nie potrafią znaleźć partnera'
+++
Kilka czynników się składa na ten efekt:

- Feminizm wmówił kobietom, że szczęścia i spełnienia w życiu i społeczeństwie powinny szukać na tych samych płaszczyznach, co mężczyźni: pieniądze, uznanie, kariera, władza. Wmówił im też, że w ten sposób staną się bardziej atrakcyjne. Dopiero z wiekiem kobiety odkrywają, że nie czyni ich to ani atrakcyjnymi, ani szczęśliwymi. Ale wtedy są już mniej pociągające fizycznie, a i szkody psychiczne są trudne do odwrócenia. Te kłamstwa są powielane przez całe społeczeństwo: przez kobiety - bo osłabia to konkurencję o wartościowych mężczyzn; przez mężczyzn - bo łatwiej zamoczyć, jak się udaje przed kobietą, że docenia się ją za to, co ona sama w sobie ceni.

- Sieci anytspołecznościowe i aplikacje randkowe zyskały popularność, bo dały ludziom nędzną namiastkę kontaktu z drugim człowiekiem, która jest natychmiastowa, zawsze łatwo dostępna i pozbawiona niedogodności. Przez to wszyscy mają gorsze umiejętności społeczne, trudności z wejściem w relację z prawdziwym człowiekiem i są bardziej oderwani od rzeczywistości.

- Do niedawna czymś oczywistym było, że wartość kobiety jako partnerki spada drastycznie między 20 r.ż. a 30, czasami nawet wcześniej. Przez powyższe czynniki, wiele kobiet nie zdaje sobie z tego sprawy, dopóki nie jest za późno. Wiele innych oczywistych mądrości również nie jest przekazywane młodym kobietom. Chociażby to, że ich pociąg do różnych mężczyzn (i kobiet!) drastycznie się zmienia w rytm cyklu miesięcznego.

- W imię ideologii i naprawiania wyimaginowanych niesprawiedliwości społecznych, państwo coraz więcej środków przekazuje od mężczyzn do kobiet. Kobiety mniej potrzebują łączenia się w pary z powodów ekonomicznych, mężczyźni potrzebują tego coraz bardziej (bo wypracowane przez nich środki są przekazywane komuś innemu), a gospodarka jest coraz mniej wydajna. Do tego tworzy się programy zachęcające do podjęcia się elitarnych zawodów nawet te kobiety, które się do tego nie nadają (skoro nie są w stanie konkurować na zasadach ogólnych).

- Aplikacje randkowe ułatwiły kobietom szybki seks bez ryzyka bycia osądzaną przez innych. Wiele kobiet nie zdaje sobie sprawy, że masakrują tym swoją zdolność do stworzenia związku oraz swoją atrakcyjność dla płci przeciwnej. Nie chodzi nawet o samą informację, z iloma mężczyznami uprawiała seks, ale o to, że bogate doświadczenie seksualne nieodwracalnie zmienia osobowość kobiety w kierunku mniej atrakcyjnym. Jest to kolejna oczywista mądrość, której się nie przekazuje młodym kobietom. Do tego na podstawie doświadczeń z aplikacji kobiety mają skrzywione wyobrażenie na temat mężczyzn: w aplikacjach jedynym kryterium tak naprawdę jest wygląd. I chociaż jest to ważny czynnik dla kobiet szukających szybkiego seksu, ważniejsza jest osobowość (bynajmniej nie miła) i umiejętności w łóżku. Na podstawie aplikacji kobiety uczą się, że nawet najatrakcyjniejsi mężczyźni (według wyglądu) pozostawiają wiele do życzenia (pod pozostałymi względami).
